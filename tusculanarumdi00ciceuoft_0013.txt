PROLEGOMENA. :5

Omnium philosophorum disciplinas perscrutatus, summos Grae-
ciae philosophos de gravissimis quaestionibus dissentire interque se
dissidere quum intellexisset sibique persuasisset, non aliter, nisi de
omnibus rebus in contrarias partes disserendo, quid in quaque re
verisimile esset, inveniri posse: Academicorum disciplinae, quam iam
adolescens Philone duce et didicerat, et tanquam optimum instrumen—
tum ad eloquentiae laudem comparandam mirifice amplexatus fuerat,
totum se penitusque tradidit. Huius enim philosophiae proprium est,
in utramquepartem veri reperiendi caussa disserendo errores opi-
nionesque non firmis superstructas fundamentis destruere, iudicium
nullum interponere, ea probare, quae simillima veri videantur, con-
ferre caussas, et, quid in quamque sententiam dici possit, expromere,
nulla adhibita sua auctoritate, iudicium audientium relinquere inte—
grum ac liberum. Ex quo intelligitur, Academicos non omnem scien-
tiam sustulisse, sed cum ratione probabilitate usos esse. Itaque Ci-
cero, nullius philosophiae disciplinae auctoritate adstrictus, princi-
pum philosophorum sententias examinavit atque excussit et, in
utramque partem ponderatis rei momentis rationibusque comparatis,
quae ad probabilitatem atque veri similitudinem maxime propensa esse
viderentur, secutus est.

Inter eos philosophos, quos maxime probavit Cicero, primum
locum obtinet Plato: cuius philosophiam totam vel certe maximam
eius partem sine dubio sibi vindicasset latinisque litteris illustrasset,
si et Romanorum ingenia satis exculta fuissent ad illius sublimitatem
atque excelsitatem percipiendam, etipse totam eius subtilitatem mente
sua concepisset. Platonis auctoritatem in eis potissimum secutus est,
quae ad naturae cognitionem (physica) et ad animorum immortalita-
tem spectant. Secundum philosophiam platonicam maxime ample-
xatus est Stoicorum disciplinam, in primis in iis, quae praeclare ab
illis scripta erant de morali doctrina, de legis natura, de conformanda
re publica. Etsi haud raro Stoicorum philosophiam vehementer ag-
greditur atque perstringit, tamen omnino de illa magnifice sentit
eiusque sententias excelsissimas inter cives suos divulgare et propa-
gare studet, neque eas ipsas, sed quibus eas firmare laborabant ar-
gumenta, longissime nonnunquam arcessita, reprehendit.

ΙΙΙ. De Ciceronis philosophia morali.

Veteres philosophiam in tres ,partes dividebant: dialecticam,
physicam, ethicam. In unaquaque-parte Cicero elaboravit et egregia
scripta reliquit. Praestantissimus autem atque pulcherrimus cicero-
nianae philosophiae locus sine dubio censendus est is, qui est de mo-
ralibus, et, quod in exponenda hac doctrina sanissimum quo illius

1*

