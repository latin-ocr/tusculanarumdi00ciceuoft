PssoLscoMENA. 13

c) Neque discessus a vitae bonis angere nos et excruciare potest;
nam, quum vita misen'is et calamitatibus referta sit,⁴ mors a malis
potius, quam a bonis nos abducere dicenda est. c.34. §. 85. -— c. 56.

(1),Ε1;, si hoc ipsum concedatur, bonis rebus homines morte
privari, tamen idcirco mors malum non est. Nam mortui, quoniam
non sunt, nec ullus sensus iis relinquitur, nec vitae commodis carere
possunt, nec eorum desiderium habere. Neque vero dici potest, id
ipsum odiosum esse, sine sensu esse, nam nihil potest in eo esse, qui
ipse non est. e. 36. 57. (Neque haec opiniO, mortalem esse animum,
deterrebit sapientem, quo minus res moliatur, aeternitate dignas, et
posteritatem ipsam, cuius sensum habiturus non sit, ad se putet per-
tinere. Nam sapiens non cupiditate gloriae, quam mortuus sensurus
non sit, sed virtutis, quam necessario gloria consequitur, in iis, quae
agit, ducitur. c.58.)

e) Neque mors ante tempus vel mors inexspectata malum dici
potest, quum omnino mors non malum sit, et natura non ad prae-
stitutam diem vitam nobis commodaverit. Licet igitur naturae vitam
repetere, quum vult. Et vero diuturnitas ac brevitas vitae sunt no·-
tiones quae dicuntur relativae. e. 59.

4. Conclusio totius disputationis. Ergo, quum ex omni dispu-
tatione illud sequatur, ut mors nullo modo in malis ducenda sit, mor-
tem contemnamus neque mollissimis cogitationibus effeminemur, sed
totam vim bene vivendi in animi robore et magnitudine, et in omnium
'rerum humanarum contemptione et in omni virtute ponamus. Exem-
pla Theramenis, Socratis aliorumque, qui praeclare factorum conscii
sorti animo mortem occubuerunt. c. lio—42. (Digressio. De hu-
matione et sepultura mortuorum quid statuendum sit, exponitur.
c· 45- 45.)

Iam Cicero redit ad ea, quae supra de contemnenda morte pro-
tuJit. Scilicet mors tum aequissimo animo oppetitur, quum suis se
laudibus vita occidens consolari potest. Nemo parum vixit, qui vir-
tutis perfectae perfecto munere functus est. Gloria autem, etsi nihil
habeat, cur expetatur, tamen virtutem tanquam umbra sequitur. Sa-
piens igimr non solum fidenti animo gradietur ad mortem, in qua aut
summum bonum, aut nullum malum esse cognovit, sed etiam secun-
dis suis rebus mori volet. c. 46.

ΠΙ. Emmaus. Epilogi loco afferuntur ipsorum deorum de morte
iudicia, quae ostendunt, eos quoque mortem in bonis habere, et cla-
rorum virorum qui laeto animo mortem pro patria oppetiverint testi-
monia. Quae quidem omnia et omni nos mortis metu liberare, et
spem de futura vita, in qua beati erimus, firmare debent.

