Q PROLEGOMENA.

satis exculti videbantur, antiquus rerum publicarum status populique
ingenium commutatum plane erat atque conversum.

Omnium fere disciplinarum philosophi e Graecia Romam com·-
migraverunt ibique summa illustrissimorum virorum perfruentes di-
gnitate in eorum domibus sedem suam fixerunt. Inter eas disciplinas,
quae studiosissime colebantur a Romanis, duae potissimum nominan—
dae sunt, quae plane contrariae erant, stoicam dico et epicuream.
Etenim uti Romanorum ingenium in vita aut ad tetricam quandam se-
veritatem, aut ad effusam luxuriam inclinabat3 ita in philosophia aut
stoicae scholae asperitatem, aut epicureae mollitiam amplexatum est.
Stoica disciplina, omnes externas res negligens atque spernens, splen—
dore ac magnificentia praeceptorum ornata, excelsioris ingenii Roma—
nos, qui pristinam illam mortun severitatem, gravitatem atque ingenii
altitudinem retinere et rem publicam praeclare honesteque gerere stu-
debant, mirifice capiebat. Epicurea philosophia, quae et cognitu
satis facilis erat, et blandis voluptatis illecebris invitabat, iis maxime
grata erat, qui, a re publica remoti, magis sibi vivebant et corporis vel
animi voluptatibus frui, quam vitam negotiosam transigere malebant.

ΙΙ. De Cicerone eiusque universa philosophia.

Etsi multi tum Romani philosophiae operam navabant3 tamen,
quum ea ferme a Graecis tradi graecisque litteris contineri soleret,
et perpauca tantum perque exigui pretii monumenta latina relicta es-
sent, fieri non potuit, ut illa laete effloresceret ac magna incrementa
caperet. ltaque Cicero, flagranti patriae amore agitatus, uti, quum
in gerenda re publica versabatur, omnem in ea operam, omnes curas
cogitationesque posuerat civiumque salutem atque incolumitatem mo-
dis omnibus augere et promovere studuerat, ita, in senili aetate con-
stitutus, quum, romana re publica eversa atque libertate Caesaris
dominatu oppressa, administrandis civitatis muneribus civibus suis
prodesse non posset, ne otio, quo abundabat, langueret, universam
philosophiam e Graecia traductam latinarum litterarum luce illustrare
sibi proposuit, magni existimans interesse ad decus et ad laudem ci—
vitatis, res tam graves tamque praeclaras latinis etiam litteris conti-
neri et hanc reliquam gloriam Graeciae eripi.

Quanquam Tullius nullum fere philosophiae locum, qui non la-
tinis litteris illustratus pateret, reliquit, tamen non perfectam artis
quandam disciplinam condidit. Neque id in conscribendis suis de
philosophia libris secutus est consilium, sed praeclarissima quaeque
et ad mores conformandos vitamque melius instituendam saluberrima
sapientiae praecepta, romani sermonis splendore explanata, ex umbra
quasi in solem atque pulverem producenda putavit.

