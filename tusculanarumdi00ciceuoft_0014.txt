4 PROLEGOMENA.

ingenium pollebat iudicium praeclare enitescit, et vero etiam, quod
philosophus noster, quaecunque eximia adhuc a graecis philosophis
de morali doctrina erant disputata, perscrutatus eisque eleganter pru—
denterque usus, praeclarissimas in scri ptis suis moralibus consignavit
sententias et complures huius doctrinae notiones primarias, excussis
interque se compara-tis contrariis graecorum philosophorum decretis,
clariore luce illuminavit.

In moralibus Tullius principum Academicorum, Arcesilae et Car-
neadis, more probabilitati maximum locum concessit. Multa enim
probabilia esse iudicavit, quae quanquam non perciperentur, tamen,
quia visum haberent quendam insignem et illustrem, iis sapientis vi-
tam regi posse existimabat. Iam supra demonstravimus, in morali
doctrina Ciceronem maximam partem Stoicorum vestigiis institisse;
nulla enim firma in ea et coniuncta naturae praecepta tradi posse
statuit, nisi aut ab iis, qui solam, aut ab iis, qui maxime honesta-
tem propter se dicerent expetendam, i. e. aut a Stoicis, aut ab Aca-
demicis et Peripateticis: quas tres disciplinas in hoc philosophiae loco
re consentire, nominibus discrepare dicebat.

Stoici philosophiam moralem distribuerunt in doctrinam de re-
bus bonis, malis et indifferentibus, de virtutibus, de animi pertur-
bationibus, et de officiis. Duplex autem erat philosophiam moralem
tractandi ratio3 utraque tamen eandem sibi subiectam habebat mate-
riam. Altera ratio erat δογματικὴ vel θεωρητική, fundamentum to-
tius philosophiae moralis, quae in scrutanda natura morum et ori-
gine, aperiendisque iusti, boni, aequi fontibus versabatur. Huc per-
tinent Ciceronis libri de Finibus Bonorum et Malorum. Altera ratio
erat παραινετική, eaque popularis et ad communem intelligentiam ac-
commodata, quam Cicero in libris de Officiis, in Tusculanis Dispu-
tationibus aliisque libris secutus est. Ea praecepta dat, quibus mo-
res corrigantur et ordinentur, et in omnes partes usus vitae confor-
mari pcissit.

IV. De Tusculanis Disputationibus.·

Scripti sunt quinque libri Tusculanarum Disputationum turbu-
lento illo tempore, quum res publica bello civili misere vexabatur,
et Cicero, muneribus orbatus, et sibi et litteris vivebat. E temporis
notis, quae sane multae in his ipsis Tusculanis exstant, luculentis-
sime apparet, eas post libros de Finibus Bonorum et Malorum anno
DCCVIII. U. c· (46 a. Chr.) inchoatas, easdemque anni DCCIX. initio
(45 a. Chr.) absolutas esse. Nomen duxerunt a Tusculano , Cice-
ronis praedio (v. Indic. historic. vv. Tusculum et Tusculanae Dis-p.)-

Aperiunt autem hi libri res ad beate vivendum maxime necessa-

